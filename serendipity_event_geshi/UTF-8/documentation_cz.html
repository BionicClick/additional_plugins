<html>
    <head>
        <title>Dokumentace: Geshi</title>
        <style>
        	pre {
				display: block;
				padding: 5px;
				border: solid 1px #333333;
				background-color: #cccccc;
			}
        </style>
    </head>

<body>
    
<h1>Dokumentace k pluginu 'Geshi'</h1>

<p>Dokumentaci k tomuto pluginu přeložil do češtiny Vladimír Ajgl (vlada [zavinac] ajgl [tecka] cz) dne 24.11.2010. Od té doby mohl být plugin pozměněn nebo mohly být rozšířené jeho funkce. Zkontrolujte pro jistotu i <a href="../readme.txt">aktuální anglické "readme"</a> a <a href="../ChangeLog">ChangeLog</a>.
<p>

<h2>O pluginu</h2>
<p>Tento plugin umožňuje vkládat do příspěvků blogu útržky programovacího kódu v různých programovacích jazycích, a to s barveným zvýrazněním jejich syntaxe. Volitelně lze zobrazovat i čísla řádků. Číslování řádků je provedeno pomocí stylů, takže návštěvníci stránek mohou jednoduše zkopírovat kód bez čísel řádků.
</p>

<p>
Plugin je založen na obecné knihovně pro zvýraznění syntaxe GeSHi (která je součástí pluginu). Domovská stránka GeSHi je <a href="http://qbnz.com/highlighter/">http://qbnz.com/highlighter/</a>.
</p>

<p>
Tento plugin napsal David Rolson. V případě otázek nebo návrhů k vylepšení navštivte fórum na jeho webové stránce. Fórum najdete na stránce <a href="http://www.gizmola.com/">http://www.gizmola.com/</a>.
</p>

<h2>Aktualizace, upgrade</h2>
<p>
Pokud nahrazujete verzi .01, musíte buď odinstalovat starou verzi a znovu nainstalovat plugin GeSHi, nebo v administrační sekci blogu najděte nastavení pluginu a znovu ho uložte. Tato procedura je nutná kvůli tomu, že v novějších verzích pluginu byly do nastavení přesunuty cesty k jednotlivým částem pluginu, dříve natvrdo zabudované do kódu pluginu.
</p>

<h2>Jak používat plugin GeSHi</h2>
<ol>
<li>Nainstalujte a povolte tento plugin událostí.</li>
<li>Ujistěte se, že v seznamu pluginů je před pluginem NL2BR. Také doporučuji umístit ho i před plugin BBCode.</li>
<li>Většině lidí by mělo vyhovovat výchozí nastavení, snad s výjimkou nastavení číslování řádků, které je ve výchozím stavu vypnuto. Pokud ho zapnete, bloky geshi budou obsahovat i čísla řádků, aniž byste je museli ručně psát do textu.</li>
</ol>

<p>
Pokud chcete do příspěvku vložit zdrojový kód, použijte následující syntaxi:
<pre>
[geshi lang=nazev] Sem napiště kód [/geshi]
</pre>
</p>

<p>
Podporované programovací jazyky naleznete v podadresáři pluginu /geshi. Každý podporovaný jazyk má svůj php soubor, jehož jméno má formát "nazev.php".
</p>
<p>
Následuje výčet nejčastěji používaných programovacích jazyků:
<ul>
<li>c - (Céčko)</li>
<li>cpp (C++)</li>
<li>java</li>
<li>php</li>
<li>actionscript</li>
<li>javascript</li>
<li>python</li>
<li>css</li>
<li>sql</li>
</ul> 
</p>
<p>
Každý příspěvek může obsahovat libovolný počet bloků geshi. Není žádný problém mít v jednom příspěvku více bloků s různými programovacími jazyky.
</p>

<h2>Nastavení čísel řádků</h2>
<p>
Pokud potřebujete výslovně zapnout nebo vypnout číslování řádek u jednoho konkrétního bloku geshi, můžete použít parametr ln= (line numbering). Parametr může nabývat hodnot ln={y|n}, kde y = yes = ano (zapnuté číslování) a n = no = ne (vypnuté číslování). Takže například pro zapanutí číslování řádek v bloku s kódem v jazyce php byste použili značku:

<pre>
[geshi lang=php ln=y]...php code [/geshi]
</pre>

Narozdíl od html, kde na pořadí parametrů nezáleží, zde musí být parametr "ln" bezpodmínečně až ZA parametrem "lang".
</p>

<h2>Známé vlastnosti a nedostatky</h2>
<p>Tato verze je nyní stabilní beta!!! Používáte ji na vlastní nebezpečí (i když riziko nehody je pravděpodobně zanedbatelné).
</p>

<ul>
<li>Číslování řádků začíná na řádku s úvodním tagem. Takže pokud nechcete na začátku bloku s kódem prázdné očíslované řádky navíc, musí kód začínat bezpodmínečně hned za uvozujícím tagem [geshi].</li>
<li>Narozdíl od html, kde na pořadí parametrů nezáleží, zde musí být parametr "ln" bezpodmínečně až ZA parametrem "lang". Pokud napíšete parametry obráceně, blok geshi nebude fungovat.</li>
</ul>


<h2>Příklad (v c++)</h2>
<pre>[geshi lang=cpp]
double CAAPluto::EclipticLongitude(double JD)
{
  double T = (JD - 2451545) / 36525;
  double J = 34.35 + 3034.9057*T;
 
  //Calculate Longitude
  double L = 0;
  int nPlutoCoefficients = sizeof(g_PlutoArgumentCoefficients) / sizeof(PlutoCoefficient1);
  for (int i=0; i&lt;nPlutoCoefficients; i++)
  {
    double Alpha = g_PlutoArgumentCoefficients[i].J * J +  g_PlutoArgumentCoefficients[i].S * S + g_PlutoArgumentCoefficients[i].P * P;
    Alpha = CAACoordinateTransformation::DegreesToRadians(Alpha);
    L += ((g_PlutoLongitudeCoefficients[i].A * sin(Alpha)) + (g_PlutoLongitudeCoefficients[i].B * cos(Alpha)));
  }
  L = L / 1000000;
  L += (238.958116 + 144.96*T);
  L = CAACoordinateTransformation::MapTo0To360Range(L);

  return L;
}
[/geshi]</pre>

<h2>ChangeLog (Historie verzí)</h2>
<ul>
	<li>verze 0.7</li>
	<ul>
		<li>Upgrade pluginu na verzi GeSHi 1.0.8.1</li>
	</ul>
</ul>
  </body>
</html>
