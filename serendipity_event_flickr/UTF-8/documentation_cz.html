<html>
    <head>
        <title>Dokumentace: Flickr</title>
    </head>

<body>
    
<h1>Dokumentace k pluginu 'Flickr'</h1>

<p>Dokumentaci k tomuto pluginu přeložil do češtiny Vladimír Ajgl (vlada [zavinac] ajgl [tecka] cz) dne 24.4.2010. Od té doby mohl být plugin pozměněn nebo mohly být rozšířené jeho funkce. Zkontrolujte pro jistotu i <a href="Readme.txt">aktuální anglické "readme"</a>.
<p>


<h1>Popis pluginu</h1>
<p>Tento plugin umí importovat fotky ze služby Flickr.com přímo do knihovny médií Serendipity. Jediný požadavek je mít API klíč (získat jej můžete na http://www.flickr.com/services/api/misc.api_keys.html), abyste mohli přistupovat k fotkám na Flickru pomocí webové služby.
</p>
<p>
V současné době je podporována pouze služba Flickr.com, ale další služby je možné na požádání přidat, pokud je někdo bude potřebovat (například Buzznet). Požadavky, komentáře a otázky směřujte na <a href="mailto:Jay.Bertrand@Free.Fr">Jay.Bertrand@Free.Fr</a>
</p>

<h1>TODO (zbývá udělat)</h1>
<ul>
<li>Přidat druhý krok importu, kdy bude uživateli umožněno vybrat velikost importovaného obrázku a adresář, kam se má uložit.</li>
<li>Upravit knihovnu phpFlicr tak, aby neumřela (volání funcke die()) příliš brzy, pokud se objeví chyba.</li>
</ul>

<h1>Instalace</h1>

<p>Na účtech některých ISP (Internet service provider = poskytovatel internetových služeb) není možné změnit cestu vkládaných knihoven pomocí funkce ini_set() (například u Free.fr). Tento plugin pak spadne, protože nemůže vytvořit instance některých tříd.</p>

<p>
V takovém případě máte nejspíš na svém účtu nějaké zvláštní místo, kam můžete ukládat společné php soubory (pro podrobnosti kontaktujte svého ISP). Například na Free.fr v základním adresáři jednoduše vytvoříte adresář nazvaný 'include'. Pak zkopírujete všechno z podadresáře 'phpFlickr/PEAR' do tohoto adresáře 'include'.
</p>

<p>
Příklad adresářové struktury na mém účtu na Free.fr:

<ul>
	<li>blog</li>
		<ul>
		<li>plugins</li>
			<ul>
			<li>serendipity_event_flickr</li>
				<ul>
				<li>phpFlickr</li>
					<ul>
					<li>phpFlickr.php</li>
					<li>xml.php</li>
					</ul>
				</ul>
			</ul>
		</ul>
	<li>include</li>
		<ul>
		<li>DB</li>
		<li>HTTP</li>
		<li>Net</li>
		<li>DB.php</li>
		<li>PEAR.php</li>
		</ul>
</ul>

<h1>Verze 1.0</h1>
<p>
Připojí se ke službě Flickr.com a zobrazí fotky pro zadané uživatelské jméno. Rozšířená kritéria pro hledání zahrnují tagy a klíčová slova. Také je možné zadat řazení fotek. Importované fotky jsou v Serendipity uloženy v základním adresáři knihovny médií, což je obvykle adresář 'upload'.
</p>

</body>        
</html>
